# _Gli altri noi stessi_

#### Ripropongo...
*[…] come uno specchio nel quale noi possiamo vedere riflessi gli altri noi stessi al fine di conoscere meglio il nostro essere umani confrontandolo con quello degli altri.* (G.P. Frassinelli, Design e antropologia)

## Cos’è?
Dalla definizione più classica di _“identità di persona”_ scopriamo che questa indica “l’essere appunto quello e non un altro”. In psicanalisi, l’_identità psicologica_ indica il senso e la consapevolezza di sé come entità distinta dalle altre e continua nel tempo.

Addentrandosi nel mondo dell’arte, del progetto o della sperimentazione si può osservare o comprendere come questo concetto non è stabile né continuo nel tempo e ciò a cui si riferisce è mutevole, multiplo.

Riflettendo su di noi possiamo comprendere che siamo invisibili a noi stessi. Spesso le altre persone ci conoscono meglio di come noi conosciamo noi stessi, o almeno conoscono un aspetto di noi, quello esteriore, che noi non conosciamo poiché _siamo_ quella stessa cosa.

Cosa potremmo scoprire su noi stessi se potessimo guardarci da un altro punto di vista? Cosa vedono gli altri di noi, cosa pensano? Noi come siamo…? Tic (movimenti stereotipati), espressioni, reazioni…

## Come funziona?
L’indagine e l’analisi degli altri noi stessi potrebbe avvenire da un punto di vista esterno e tramite una tecnologia in grado di registrare i movimenti e le espressioni del corpo o del viso.

## Cosa significa?

Scoprire noi stessi, chi siamo o come siamo. Paragonarci agli altri noi, riflettere, comprendere una parte della nostra identità che non conosciamo. Capire come la nostra identità si sviluppa ed evolve nel mondo concreto, e come si determina nelle menti delle altre persone
Siamo quello che pensiamo di essere o siamo tutt’altro?

## Cosa succederebbe se…?

Cosa succerebbe se gli altri potessero aggiungere o condividere informazioni su chi siamo noi? Delineare quindi un’identità nostra costruita dagli altri e dalla macchina poiché noi siamo invisibili a noi stessi.
Cosa succederebbe se gli altri potessero aggiungere informazioni su di noi in forma anonima?
Cosa succederebbe se gli altri dovessero descriverci con una sola parola?
Cosa succederebbe se tutte queste informazioni dettate e fornite da altri (computer o persone) iniziassero a circondarci? E se non potessimo più occuparci della nostra identità?
Cosa succederebbe se fossero gli altri a definire chi siamo e come appariamo?
