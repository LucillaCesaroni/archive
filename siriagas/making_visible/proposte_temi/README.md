# Rendere visibile l’invisibile

*Proposta 1*

<h4>Generare musica partendo dal concetto di silenzio (ottenere musica dai dati)<br></h4>
Ripercorrendo uno dei concetti cardine dell’opera di John Cage è subito chiaro come l’uso del silenzio sia importante tanto quanto le note.<br> Ma a pensarci bene, veramente silenzio non è mai. In qualsiasi situazione, persino all’interno di una camera anecoica si può udire qualcosa. Il semplice fatto di muoversi, parlare, sbadigliare o respirare, provoca rumori nonostante l’ambiente intorno a noi sia in una condizione di teorico silenzio. Analizzando il processo con cui l’uomo percepisce suoni e rumori, ho scoperto che la vibrazione sonora minima che potrebbe essere recepita dall’uomo è la frequenza cardiaca. La frequenza cardiaca ci distingue da qualsiasi altro essere vivente. Nessun cuore batte nello stesso modo. Frequenze diverse e pulsazioni di intensità differenti ci rendono unici. Allo stesso modo questo ci rende tutti uguali. Nessuno infatti può percepire il battito del cuore a livello sonoro.
<br><br>Se le diverse frequenze cardiache fossero tramutate in Beat per creare musica? Si potrebbero generare delle melodie e delle visualizzazioni sonore ottenute dal “suono primordiale” del cuore, con la finalità di percepire e visualizzare le nostre emozioni e chissà forse creare anche una melodia o un testo orecchiabile.

<br>*Proposta 2* 

<h4>Trasformare la musica che si ha in mente in una melodia</h4>

Per un qualsiasi lavoratore è snervante pensare di poter essere sostituito da una IA in futuro, a maggior ragione se si parla di un campo creativo tipicamente “umano” come la musica. Ma allo stesso tempo, software per la creazione di musica possono costituire un aiuto nel processo creativo, anziché una minaccia. Taryn Southern ha usato l’intelligenza artificiale – Amper, in questo caso – per aiutare a generare percussioni, melodie e accordi per il suo album “I am AI”. Ora la cantante collabora anche con Google Magenta e tiene a sottolineare come l’IA sia “un potente strumento e partner, non un sostituto per i musicisti”.
	
A chi non capita di canticchiare una musica, magari inventata da noi, con la voglia di riprodurla con uno strumento musicale e crearne una melodia? 

Sarebbe interessante creare un applicazione dall’utilizzo semplificato rispetto alle piattaforme già esistenti come Ableton live. In cui tutte le persone anche chi non ha competenze in ambito musicale, possano raccogliere in librerie le proprie prove vocali e successivamente tramite il machine learning trasformarle in melodia, con la possibilità infine di scaricare il lavoro.


<br>*Proposta 3*  

<h4>Generare musica con gesture e parti del corpo</h4>


L'esperienza musicale, dal semplice ascolto al suonare o comporre un brano, è un'inesauribile fonte di piacere, uno stimolo alla creatività ed all'espressione di sé, una modalità di comunicazione universale. grazie a delle scoperte scientifiche la musica ha assunto un valore terapeutico entrando a far parte di protocolli riabilitativi rivolti a bambini o adulti con disabilità di diversa natura, come ad esempio l'autismo o il ritardo mentale.Le persone con disabilità motoria, in particolare nei casi in cui siano coinvolti gli arti superiori, possono  incontrare difficoltà insormontabili nell'uso di strumenti musicali così come nella fruizione autonoma della musica, dovendo dipendere da altri per selezionare e riprodurre o creare brani musicali.

Sarebbe interessante sfruttare le potenzialità del machine learning in questo ambito rendendo autonome e libere tutte le persone di creare musica.

