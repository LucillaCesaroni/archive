## PROPOSTE INIZIALI DI PROGETTO

Nella riflessione che mi ha portata a porre l'attenzione su determinati argomenti, ho cercato di dare la stessa importanza sia a cose delle quali parlo e mi interesso nella mia quotidianità, sia a cose delle quali ho solo un'infarinatura superficiale ma che mi piacerebbe approfondire nella mia costante ricerca di conoscenza.

Gli argomenti che ho voluto portare come prime proposte di progetto sono tre: **la transizione**, **il corpo sottile** e **i dsturbi mentali**.

#### 1. LA TRANSIZIONE

La transizione è quel percorso che porta una persona a ridefinire la sua identità di genere nel momento in non si sente più a suo agio nel corpo in cui è nata. Questo processo prevede delle tappe fondamentali tra cui un percorso pscologico, eventuali interventi fisici (di diversa tipologia) e un percorso legale e burocratico. Il termine "transessualità" nasce nel 1949, ma da allora il riconoscimento dei diritti per le persone transessuali è ancora molto difficile e, ancora più complessa, è la parte legata all'inclusione nella nostra società. Le persone trans restano quindi invisibili nella nostra quotidianità in quanto viviamo in un mondo ancora troppo legato al giudizio. Molte delle problematiche nascono, purtroppo, anche a causa della poca informazione, come per esempio la differenza tra *uomini transgender* e *donne transgender*, cose che spesso si confondono con l'orientamento sessuale. Tra i problemi maggiori quello della disforia di genere, soprattutto nella prima parte di questo percorso, è molto importante in quanto l'idea di non essere accettati dalla società o di non potersi mostrare per quello che si è davvero porta queste persone anche ad azioni estreme come l'autolesionismo o il suicidio.

*In che modo possiamo informare le persone? Come si può dare visibilità senza discriminare? Come si può rendere quotidiano ciò che non lo è? Quale ruolo hanno le tecnologie nel cambiare l'idea di "anormalità" all'interno della nostra società?*

**REFERENCE**

- La disforia non è più un disordine mentale secondo l'OMS :rainbow_flag: https://www.wired.it/lifestyle/salute/2019/06/03/trans-disforia-genere-disordine-mentale/?refresh_ce=
- Plot Me Genderfluid :rainbow_flag: https://www.gaytascience.com/plot-me-genderfluid/
- Trans Lifeline :rainbow_flag: https://www.washingtonpost.com/health/2020/08/18/coronavirus-transgender/

#### 2. IL CORPO SOTTILE

Il corpo sottile è definito come qualsiasi struttura extracorporea che convive con la struttura fisica e che ognuno di noi possiede. Le terapie che utilizzano le vibrazioni (energia), l'omeopatia o i fiori di Bach agiscono su questa struttura. Lo scopo di questi trattamenti sono: ripristinare equilibrio psico fisico e benessere di mente, corpo e energia, alleviare lo stress e l'ansia, favorire il ritorno allo stato naturale di benessere ed essere di supporto ad altre terapie. Questi metodi si basano sulla stimolazione del sistema nervoso parasimpatico che favorisce il rilassamento e la guarigione (diverso dal simpatico che è reattivo). Non sono trattamenti "visibili" in quanto agiscono oltre il corpo fisico, su un piano energetico non materiale ma oggi vengono utilizzati in molti ambiti grazie ai risultati che portano.

*Come si può utilzzare la nostra energia? In che modo possiamo cambiare il nostro modo di vivere sulla base della nostra struttura extracorporea? Come ciò che ci circonda, artificiale o naturale, influiscono sull'energia che possediamo?*

**REFERENCE**

- Il Reiki in ospedale :pray: https://ilreiki.it/reiki-ospedale-ospedale-stati-uniti-studio/
- Energy change :pray: https://journals.sfu.ca/seemj/index.php/seemj/article/view/436

#### 3. I DISTURBI MENTALI

I disturbi mentali sono delle condizioni patologiche che colpiscono la sfera comportamentale, relazionale, cognitiva e affettiva di una persona in modo disadattivo. Non sempre si tratta di problematiche evidenti, a volte si manifestano in determinate situazioni o in alcuni casi non si manifestano mai se non quando ormai è troppo tardi intervenire. Il problema dei disturbi mentali è molto attuale in quanto sempre più queste condizioni si stanno sviluppando all'interno della nostra società e soprattutto tra i giovani a causa dei social media e del rapporto con essi. Questi disturbi sono nascosti nella nostra quotidianità in quanto molte persone non sanno di soffrirne o pur sapendolo cercano di nascondersi per non chiedere aiuto, in quanto hanno paura di essere giudicati. Sicuramente tra i disturbi più conosciuti c'è quello della depressione che può portare a scelte estreme, o negli ultimi anni si è sviluppato anche il fenomeno dell'Hikikomori nato in Giappone.

*In che modo possiamo rendere questi disturbi meno pesanti per le persone? Come possiamo rivelarli e aiutare chi ne ha bisogno? Come possiamo cambiare il rapporto con i social affinchè non siano più la causa di questi problemi?*

**REFERENCE**

- Social media and mental illness :brain: https://www.economist.com/graphic-detail/2018/05/18/how-heavy-use-of-social-media-is-linked-to-mental-illness?fsrc=scn/tw/te/bl/ed/?fsrc=scn/tw/te/bl/ed/howheavyuseofsocialmediaislinkedtomentalillnessdailychart
- Mental health services in USA :brain: http://www.digitalcreative.it/portfolio/dataviz/asset5-03/
- Depressione e pandemia :brain: https://www.agi.it/cronaca/news/2020-09-25/quintuplicati-i-casi-di-depressione-per-la-pandemia-da-covid-9760286/
- Hikikomori in Italia :brain: https://www.hikikomoriitalia.it/p/the-first-statistical-data-on_26.html
