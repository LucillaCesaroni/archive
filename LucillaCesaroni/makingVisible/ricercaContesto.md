# Come possiamo rendere visibile l’invisibile? 

### 1# Rendere visibili i percorsi per la creazione di immagini nella nostra mente
Spesso la filosofia è arrivata a credere che le cose che si vedono sono in fondo solamente delle illusioni e inganni, mentre la vera realtà è dietro le cose, quasi nascosta. 
L’immagine che vediamo nella nostra mente non è una rappresentazione diretta del mondo esterno o di ciò che i nostri sensi trasmettono, ma è frutto di un mondo simulato che ricostruiamo in base ai nostri vissuti e alle nostre esperienze. Vissuti ed esperienze che derivano non solo dal mondo reale, ma anche da quello cibernetico. 
Abbiamo dei percorsi reali all’interno di internet, ma molto spesso non ce ne rendiamo neanche conto. 
Potremmo rendere visibili questi collegamenti che spaziano tra il reale e l'immateriale, facendoci comprendere che questi due mondi non sono del tutto distaccati.
Questi movimenti potrebbero essere un mezzo per riflettere su noi stessi e su come diamo un senso al mondo. 
Da dove siamo partiti, dove potremmo arrivare? Cosa potremmo diventare?

#### References
- _Platone e il mito della caverna_ [+](https://www.studenti.it/platone-mito-della-caverna-simbologia-significato-allegoria.html) 


### 2# Rendere visibili/udibili dei luoghi, farli vivere a delle persone non vedenti/udenti
Molte volte mi è capitato di soffermarmi sulle persone con delle incapacità fisiche, sia a livello visivo che uditivo. Questo perché pur non vivendo in prima persona la cosa, ho intorno a me delle persone che in un modo o nell’altro sono molto vicini a questo argomento.
Come possono le persone con disabilità uditiva ascoltare un suono, o quelle con disabilità visiva vedere il mondo?
Grazie alla tecnologia assistiva è stato possibile includere la partecipazione di queste persone nella vita sociale. Lo scopo principale, infatti, dei prodotti di assistenza è quello di migliorare e mantenere il funzionamento e l’indipendenza di un individuo, promuovendone così il benessere. 
Nonostante la necessità globale, i prodotti di assistenza rimangono limitati e non sempre attuati.

#### References
- _Neil Harbisson_ [+](https://www.youtube.com/watch?v=ygRNoieAnzI&t=5s) 
- _Doug Schepers_ [+](https://medium.com/nightingale/accessibility-is-at-the-heart-of-data-visualization-64a38d6c505b)



