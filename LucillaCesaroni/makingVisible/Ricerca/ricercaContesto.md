# Come possiamo rendere visibile l’invisibile? 

### 1# Rendere visibile il significato delle parole
Spesso la filosofia (vedi mito della caverna di Platone) è arrivata a credere che le cose che si vedono sono in fondo solamente delle illusioni e inganni, mentre la vera realtà è dietro le cose, quasi nascosta. 
L’immagine che vediamo nella nostra mente non è una rappresentazione diretta del mondo esterno o di ciò che i nostri sensi trasmettono, ma è frutto di un mondo simulato che ricostruiamo in base ai nostri vissuti e alle nostre esperienze. Vissuti ed esperienze che derivano non solo dal mondo reale, ma anche da quello cibernetico. 
Abbiamo dei percorsi reali all’interno di internet, ma molto spesso non ce ne rendiamo neanche conto. 
Potremmo rendere visibili questi collegamenti che spaziano tra il reale e l'immateriale, facendoci comprendere che questi due mondi non sono del tutto distaccati.
Questi movimenti potrebbero essere un mezzo per riflettere su noi stessi e su come diamo un senso al mondo. 
Da dove siamo partiti? Dove potremmo arrivare? Cosa potremmo diventare?

#### Update
Significato [da Treccani]: indica il contenuto espressivo di qualsiasi mezzo di comunicazione (parole o frasi, gesti, segni grafici, ecc.).
Partendo della riflessione precedentemente esposta mi sono soffermata sui problemi della comprensione delle parole in differenti linguaggi, quindi con differenti contesti culturali e le "parole intraducibili". Molto spesso ormai si interagisce con persone di nazionalità diversa, che parlano lingue diverse e vivono in fusi orari completamente diversi. Quante volte ci è capitato di non trovare la giusta parola per esprimere il concetto che si voleva in un'altra lingua? Si parla infatti di _lost in translation_ quando si perde qualcosa nella traduzione. Ad esempio, più sali geograficamente nel mondo, più ci sono parole per descrivere la neve, differenziandosi per sfaccettature microscopiche. Come si potrebbe tradurre diversamente se non con una frase che cerchi di spiegare questo concetto? La traduzione ha bisogno di non essere persa: la parola tradotta deve essere comunicata a prescindere dal linguaggio, al fine di mantenere la stessa percezione originale. Il linguaggio di qualsiasi genere ha il potere di modellare, rafforzare e cambiare le nostre percezioni sul mondo.
Dipendiamo enormemente dal linguaggio per esprimere come ci sentiamo veramente, eppure le parole spesso sembrano stranamente vaghe o frustrantemente imprecise. Ci sono molti stati d'animo, bisogni e sentimenti che la nostra lingua non ha ancora individuato correttamente. La parola perfetta può aiutarci a spiegarci ad altre persone. La parola giusta conferisce dignità ai nostri problemi e ci aiuta a identificare più accuratamente ciò che ci piace veramente o che troviamo fastidioso. 

#### Keywords:
linguaggio, intraducibilità, comunicazione, geografia, lingua, cultura

#### References
- _Platone e il mito della caverna_ [+](https://www.studenti.it/platone-mito-della-caverna-simbologia-significato-allegoria.html) 
- _Untranslatable words_, The School of Life [+](https://www.theschooloflife.com/thebookoflife/untranslatable-words/)
- _Gaining Perspective Through Untranslatable Words_, 2019, Steph [+](https://blog.stephsmith.io/untranslatable-words/)
- _The Noun Project_, 2011 [+](https://thenounproject.com/about/)
- _Found in Translation_, 2021, TheGreenEyl [+](https://www.creativeapplications.net/environment/found-in-translation-experiencing-the-process-of-machine-translation/)
- _Untranslation_, 2017, Sam Furness [+](https://samfurness.onfabrik.com/portfolio/untranslation) [+](https://www.instagram.com/untranslation/?hl=en)

_Untranslatable words_, è un set di 20 carte che spiegano il significato di parole intraducibili da tutto il mondo.
La School of Life ha raccolto le loro parole preferite dalle lingue del mondo e le ha sposate con immagini complementari per creare carte che mettono a fuoco alcuni dei nostri sentimenti più importanti. The School of Life produce prodotti stimolanti progettati per sviluppare la nostra intelligenza emotiva, mettendo alla prova le nostre opinioni sul mondo e ci consentono di conoscere noi stessi e le altre persone in un modo completamente nuovo. 

_Gaining Perspective Through Untranslatable Words_ è un articolo che parla di acquisire prospettiva attraverso le parole intraducibili. “ciascuna di queste parole offre una finestra per comprendere culture diverse, che possono influenzare qualsiasi cosa, dal modo in cui prendi le decisioni alle abitudini che prendi.”

_The Noun Project_, ha l'obiettivo di costruire un linguaggio visivo globale che ci unisce, con la responsabilità di dare un contributo positivo a una rappresentazione più equa e accurata.

_Found in Translation_, è un'installazione interattiva dove i visitatori sperimentano visceralmente il processo di traduzione automatica. Le visualizzazioni mostrano come il modello di apprendimento automatico raggruppa le parole di lingue diverse in base alla somiglianza semantica e le traduzioni vengono presentate in modo tipografico e acustico in 24 lingue.

_Untranslation_, è un'installazione che esplora e celebra le tante lingue parlate a Brixton, cha ha 'obiettivo  di offrire una prospettiva su come le diverse culture vedono e interpretano il mondo. 

### 2# Vivere l'invisibile della disabilità
Assistive technology per la disabilità.
Molte volte mi è capitato di soffermarmi sulle persone con delle incapacità fisiche, sia a livello visivo che uditivo. Questo perché, pur non vivendo in prima persona la cosa, ho intorno a me delle persone che in un modo o nell’altro sono molto vicini a questo argomento.
Come possono le persone con disabilità uditiva ascoltare un suono, o quelle con disabilità visiva vedere il mondo?
Grazie alla tecnologia assistiva è stato possibile includere la partecipazione di queste persone nella vita sociale. Lo scopo principale, infatti, dei prodotti di assistenza è quello di migliorare e mantenere il funzionamento e l’indipendenza di un individuo, promuovendone così il benessere. 
Nonostante la necessità globale, i prodotti di assistenza rimangono limitati e non sempre attuati.

#### Update
Rendere invisibili parte delle nostre capacità, al fine di rendere visibile il mondo delle persone con disabilità.
E se provassimo a ribaltare la cosa? Invece di "normalizzare" una condizione di un certo tipo perchè la percepiamo come "non", perchè non fare il ragionamento opposto?
Non si deve cercare di visualizzare le cose che chi ha delle disabilità non può vedere o sentire, perchè non cercare di provare a far immaginare a chi non ha idea di quella condizione, mostrando come vede o come sente quella persona con disabilità? Io come posso percepirla allo stesso modo? 
Come posso avvicinare una persona che non ha questi problemi? Come posso mettere in comunicazione questi due mondi? Cosa significa, cosa potrebbe significare progettare qualcosa che è nel mezzo di quella conversazione?
Ultimamente si parla anche a livello politico di cos'è la disabilità e del fatto che la disabilità non esiste, ma la inventiamo noi come società nel momento in cui creiamo una normalità e quindi tutto ciò che non rientra in questa normalità diventa anormale e quindi disabile. L'abile com'è? Forse una persona che rispecchia i diversi canoni che dà la società? Se questi canoni fossero più inclusivi, esisterebbe la disabilità? Ad esempio: l'essere miope in un mondo in cui mi impediscono di avere gli occhiali, sarebbe una disabilità perchè non si potrebbe vedere.
Si potrebbe pensare ad uno strumento per ripensare ai diversi punti di vista con cui si vede una determinata cosa, oppure, come sarebbe trovarsi nei loro panni e vivere la loro condizione?

#### Keywords:
linguaggio, comunicazione, disabilità, sensibilizzazione, inclusione, limitazioni

#### References
- _Cyborg Project_, Neil Harbisson [+](https://www.youtube.com/watch?v=ygRNoieAnzI&t=5s) [+](https://cyborgproject.com/)
- _Fizz Studio_, Doug Schepers [+](https://medium.com/nightingale/accessibility-is-at-the-heart-of-data-visualization-64a38d6c505b)
- _Talking Hands_, 2016, Limix [+](http://www.limix.it/)
- _Philip Barlow_ [+](https://www.philipbarlow.com/)
- _Silenc_, 2012, CIID [+](http://ciid.dk/education/portfolio/idp12/courses/data-visualisation/projects/silenc/)
- _Tactile Picture Book for Blind Children_, 2016, Zrinka Horvat [+](https://www.behance.net/gallery/30101433/Tactile-Picture-Book-for-Blind-Children)
- _Please Touch the Art_, 2018, Sasaki [+](https://www.sasaki.com/voices/inclusive-design-is-human-design/)

_Cyborg Project_, è un'esperienza multipiattaforma con l'intento di ricreare in modi diversi, utilizzando la tecnologia, l'esperienza di non percepire i colori.

_Fizz Studio_, è una startup di consulenza e sviluppo software che si concentra sul rendere la visualizzazione dei dati accessibile a tutte le persone, comprese le persone con disabilità visive. 

_Talking hands_, è un innovativo dispositivo indossabile per persone che non riescono a comunicare verbalmente, che permette la traduzione di segni in voce attraverso uno smartphone.

_Philip Barlow_, l'artista ci parla delle diverse percezioni della realtà, mostrando a chi ha una visione perfetta, cosa vuol dire convivere con la miopia. Egli si focalizza sul com'è vedere veramente il mondo da questa categoria, andandando un po' oltre il limitato aggettivo sfocato che le persone miopi usano per spiegare la propria condizione.

_Silenc_, è un progetto nel quale viene esplorato quanto una lingua sia silenziosa.
Tutte le lettere silenziose sono inserite in un testo rosso. Se visualizzate con un filtro a luce rossa, queste lettere scompaiono, lasciando solo il testo pronunciato.

_Tactile Picture Book for Blind Children_, libro illustrato tattile con lo scopo di rappresentare le cose in modo che non si basano solo su una memoria visiva, ma piuttosto sulle interazioni tattili e sulle loro associazioni con gli oggetti esistenti.

_Please Touch the Art_, “Inclusive Design is Human Design”. La mostra ci rende consapevoli del doppio significato del sentimento: sia in termini di tatto ma anche in termini di emozione.
