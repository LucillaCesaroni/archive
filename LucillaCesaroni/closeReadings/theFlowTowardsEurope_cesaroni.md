# _The Flow Towards Europe_, 2015, Lucify 

## What is?
_The Flow Towards Europe_ è un progetto di _data visualization_ dell’agenzia di comunicazione finlandese Lucify, del 2015. 
Sulla base di dati delle Nazioni Unite, viene mostrato il flusso di persone verso l’Europa dal 2012 fino ad oggi.

Nella prima sezione, viene visualizzato questo flusso dei richiedenti asilo nel tempo nei paesi europei e il totale per ogni paese, attraverso una mappa interattiva.
Nella seconda, un diagramma alluvionale interattivo che mostra il totale mensile dei richiedenti asilo da un luogo verso un altro. 
E, infine, nella terza, una visualizzazione dati tramite una metafora visiva con dei campi da calcio, del numero dei rifugiati siriani che hanno chiesto asilo in Europa e di quelli che, invece, si sono rifugiati in campi profughi vicino al confine.

## How it works?
La prima visualizzazione dati è una mappa interattiva, con una linea del tempo e uno _slider_. Ogni punto in movimento sulla mappa rappresenta 25 persone che si muovono dalla posizione centrale di uno Stato, a un’altra di uno europeo. A seconda di dove ci posizioniamo con il cursore sulla linea del tempo, possiamo scegliere da che anno vogliamo far partire la visualizzazione dei flussi di richiedenti asilo verso i paesi europei. Lo _slider_ ci permette, invece, di modificare la sua velocità. Se ci posizioniamo con il cursore all’interno della mappa, sopra uno Stato europeo, vedremo comparire il nome di esso, il numero di persone richiedenti asilo con il corrispondente istogramma e il relativo flusso di persone che provengono dai diversi paesi, indicati con un numero in negativo sul paese stesso. 
La seconda visualizzazione è un diagramma alluvionale con uno _slider_ per scorrere i mesi da gennaio 2012 ad agosto 2018. Ci vengono sin da subito mostrati a sinistra i Paesi che richiedono asilo e a destra i Paesi europei, entrambi con il numero di persone corrispondente. Posizionando il cursore sopra le barre verticale del grafico, che rappresentano la quantità di persone, possiamo evidenziare il paese di riferimento e il suo relativo flusso.

## What does it mean?
Il progetto vuole sensibilizzare alla grande portata di questo problema, spiegandoci l’evento in maniera semplice, coinvolgente ed intuitiva. Mostrando sia il numero che il flusso di persone, Lucify ha posto su un piano emozionale l’argomento: non vediamo solamente dei numeri, ma anche queste scie luminose che si muovono tra i diversi paesi, creando dei ponti luminosi in continua evoluzione. In particolare, è interessante anche il modo con cui viene sottolineata la crisi nei diversi paesi europei: l’istogramma non rappresenta il flusso in uscita, ma solamente quello in entrata. Particolare attenzione è da porre anche all’ultimo grafico, che a differenza degli altri non è dinamico, ma metaforico: riusciamo più facilmente a comprendere la portata di questo evento, capendo anche la gravità di questa crisi.

## What if?
Cosa succederebbe se ci fosse una sezione che permetta alle persone di confrontarsi direttamente su questo argomento? Cosa succederebbe se le scie luminose non partissero dal centro di ogni Stato, ma dal reale posto di provenienza e di arrivo del rifugiato? Cosa succederebbe se oltre alle persone che riescono a migrare fossero visibili anche quelle che non riescono a sopravvivere al viaggio? Cosa succederebbe se si visualizzassero gli interi flussi migratori senza lo scorrere del tempo? Cosa succederebbe se vedessimo decrescere il numero di persone non solo staticamente, ma dinamicamente con l’aumento di opacità all’aumentare delle persone richiedenti asilo nel tempo?

![The Flow Towards Europe, 2015, Lucify](https://images.squarespace-cdn.com/content/5e284f5563e96b59f5f0e5d7/1599583094106-0DGLEBP8EK3REPXGNKUU/z.jpg?content-type=image%2Fjpeg)

## Related projects
_World Migration Map_, 2016, Max Galka [+](http://metrocosm.com/global-migration-map.html)[+](http://metrocosm.com/global-immigration-map/)

![World Migration Map, 2016, Max Galka](https://user-images.githubusercontent.com/76476647/120570305-1f667680-c418-11eb-91d3-03d95ada8b96.png)

_Migrations in Motions_, 2016, University of Washington e The Nature Conservancy [+](http://maps.tnc.org/migrations-in-motion/#3/74.75/-27.07) [+](https://www.audubon.org/news/these-amazing-maps-show-how-wildlife-will-migrate-survive-climate-change)

![Migrations in Motions, 2016, University of Washington e The Nature Conservancy](https://user-images.githubusercontent.com/76476647/120570240-f514b900-c417-11eb-85f2-63012424de49.jpeg)

--- 

### References
- _The Flow Towards Europe_, 2015, Lucify [+](https://www.lucify.com/the-flow-towards-europe/)[+](https://dublin.sciencegallery.com/trauma-exhibits/the-flow-towards-europe)
