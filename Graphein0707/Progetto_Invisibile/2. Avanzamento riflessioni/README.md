# Readymade di gesti 웃
## Sguardo + Fotografia ➜ lo sguardo del regista 
**Ambito cinematografico come espressione del movimento** 
</br>
</br>

![infrasottile](https://user-images.githubusercontent.com/76476654/118953400-0f9d5b80-b95d-11eb-8d2e-8c99b8d07cd4.jpg)
</br>
*Infrasottile di Duchamp*
</br>

Duchamp riunisce tutte le sostanze, gli stati, le differenze minime, le condivisioni, i passaggi di stato al limite dell’impercettibile e del distinguibile, reali ma non ottici, che si colgono soltanto con la materia grigia. Si tratta di quei fenomeni ai limiti della percezione che mostrano spesso il passaggio di uno stato a un altro stato, percepibili solamente con l’occhio della mente.
</br>
</br>

*Che cos’é?*<br/>
Il movimento è inteso come un insieme di gesti spontanei mossi da emozioni e credenze. Il cinema si fa portatore di questo dinamismo divenendo un mondo spettacolare, rinosciuto e suggestivo. L’idea è quella di concentrare l’attenzione sulla percezione dei gesti all’interno del mondo cinematografico e vedere come il linguaggio del corpo viene tradotto visivamente in forma e colore, rimanendo così impronta di emozioni nel tempo. Le traiettorie dei gesti saranno poi restituite sotto forma di manifesti visivi o storyboard così da decontestualizzare il gesto e isolarlo dal suo contesto originale.

*Come funziona?*<br/>
Il progetto è pensato come un algoritmo di body tracking in tempo reale su diversi spezzoni di film famosi tramite l’utilizzo della tecnologia Posenet per individuare i keypoints del corpo degli attori. Lo scopo è quello di restituire delle geometrie visive dettate dal movimento tramite l’individuazione delle traiettorie dei gesti attraverso forme e colori diversi che competono a dare identità visiva al film preso in esame.

*Cosa significa?*<br/>
Il progetto intende far rivivere i gesti e le emozioni dei film immaginando i corpi degli attori come pennelli che vagano e prendono forma su di una tela. La forma crea così una storia dettata nel tempo e costruita tramite le gestualità frutto di un’emozione. Se lo spettatore si sincronizza con il personaggio a livello motorio, in base a fattori aggiuntivi che consentono l’empatia, può essere completamente immerso nell’esperienza del personaggio che sta osservando. Diminuendo gli elementi visivi a disposizione, o trasponendoli su un altro livello di significato, con solo la parte uditiva a supporto, ciò che si guarda assume un significato più intenso, personale e coinvolgente. Il punto di vista di chi guarda la scena diviene così il punto di vista più vicino a quello del regista, intento a comunicarne il significato più intimo e profondo.  

*Cosa succederebbe se...?*<br/>
Cosa succederebbe se questa tecnologia fosse estesa al di fuori dell’ambito cinematografico e fosse utilizzata per vedere le tracce lasciate dalle persone nella vita reale? Sarebbe interessante vedere come i percorsi di vita delle persone si intrecciano e creano trame e tessuti urbani e abitativi ed esperienziali?

