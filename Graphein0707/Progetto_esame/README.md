*“Non si vede bene che col cuore. L’essenziale è invisibile agli occhi.”* 
<br/> Il Piccolo Principe, Antoine de Saint-Exupéry


## Arte

L'arte comprende ogni attività umana che porta a forme di creatività e di espressione estetica, poggiando su accorgimenti tecnici, abilità innate o acquisite e norme comportamentali derivanti dallo studio e dall'esperienza. L’arte è un linguaggio, ossia la capacità di trasmettere emozioni e messaggi. Nel suo significato più sublime l'arte è l'espressione estetica dell'interiorità e dell'animo umano. Rispecchia le opinioni, i sentimenti e i pensieri dell'artista nel contesto storico di cui esso fa parte. L’evoluzione artistica ha visto la tecnologia avanzare con la pretesa e la fortuna di inserirsi nei suoi processi, sia come ispirazione sia come mezzo e nella realtà contemporanea la maggior parte delle nostre interazioni con l’arte passano attraverso dispositivi tecnologici e innovativi.

*Le macchine possono essere creative? La tecnologia è in grado di sostenere l’arte e portarla laddove ora è invisibile o impossibile?*

<br/>

## L’attimo e la fotografia 
<br/>
“Primo: vedere. Secondo: fermare. “Porre sulla stessa linea di mira la testa, gli occhi e il cuore” Cartier-Bresson
Quante volte guardando una fotografia nasce spontaneo il commento: “ha proprio colto l’attimo”. Tempismo, coincidenza, prontezza, esperienza, sono gli ingredienti per racchiudere in uno scatto un istante preciso di uno scenario in continuo e dinamico divenire e in flusso continuo di informazioni è importante trasmettere la sensazione che l’attimo precedente e l’attimo successivo potrebbero non essere mai la stessa cosa, anzi l’attimo potrebbe cambiare definitivamente tutto ciò che lo succede. Attimi di vita, emozioni, gesti, comportamenti, spettacoli della natura, non c’è davvero limite sulla scelta di quale momento decisivo cogliere nella sua fuggevole e potente unicità. 
 <br/>
  <br/>
 
 *La tecnologia potrebbe aiutarci con la sua precisione a rendere i dettagli e gli attimi ancora più decisivi e importanti in un’ottica di continua progressione incessante? Quanto diventa importante saper cogliere un dettaglio? È possibile cogliere quello che normalmente è invisibile?* 
 <br/>
 <br/>
 <br/>
 
## Sguardo 
<br/>

*“Uno sguardo vale più di mille parole”*
<br/>
Oggi più che mai, lo sguardo ha il compito di comunicare le nostre emozioni e sensazioni. La pandemia globale in cui siamo immersi, ci costringe a trascorrere gran parte della nostra giornata con indosso la mascherina che copre naso e bocca. Gli occhi sono l’unica parte del nostro viso che rimane scoperta ed è visibile a chi ci sta intorno. Proprio per questo da un anno a questa parte abbiamo dovuto imparare a comunicare con lo sguardo, a cercare un livello di contatto che non fosse più quello fisico, ma quello strettamente emotivo. Molto spesso però questo livello di comunicazione obbligata e restrittiva ci ha spogliati dalla nostra identità, dalla nostra fisionomia che ci rende unici e riconoscibili agli occhi degli altri. gli occhi sono lo specchio dell’anima, ma molti non riescono a coglierla. 

*La tecnologia può aiutare le persone a comunicare e rendersi consapevoli delle emozioni degli altri semplicemente incrociando il loro sguardo?*

<br/>
<br/>

## Readymade di gesti
## Sguardo + Fotografia

*Che cos’é?*<br/>
L'essere umano è orientato visivamente e si fida più della propria vista che di altri sensi, lo sguardo è portatore di emozione ed è in grado di interpretare i comportamenti umani senza filtri o manipolazioni. L’idea è quella di concentrare l’attenzione sulla percezione degli sguardi e dei gesti all'interno del mondo del cinema e vedere come l'emozione viene tradotta visivamente in forma e colore.

*Come funziona?*<br/>
Le tecnologie come facemesh e body tracking potrebbero aiutare e estrapolare i gesti e le espressioni e a dar loro un nuovo contesto visivo.

*Cosa significa?*<br/>
Il progetto intende trasformare un tipo di comunicazione non verbale che si basa su delle espressioni facciali e gestuale tipico del linguaggio del corpo, e ricondurre la sfera visiva a un universo di significato altro che si basa sulle sensazioni e sulle intepretazioni. L'idea è di creare manifesti visivi caratterizzanti di scene famose e conosciute del mondo del cinema e di rendere emozionale il gesto oltre che decontestualizzato e isolato dal suo contesto originale. Questa operazione è utile a conservare e riconoscere la sfera emotiva messa in gioco nella costruzione della scena tramite geometrie visive importanti. 

*Cosa succederebbe se...?*<br/>
Cosa succederebbe se in termini di sensorialità e interpretazione, si potesse comunicare visivamente qualcosa che ha a che fare con un altro senso e attivare così la memoria dei sensi?

