# Making Visible

## 01. Spazi ed ecosistemi virtuali
In questo periodo in cui non possiamo stare fisicamente insieme, gli spazi virtuali sono diventati l’unico luogo d’incontro, connessione e condivisione. Molte realtà si sono mosse verso la digitalizzazione dei propri spazi e servizi, tuttavia, simulando spazi fisici, non restituiscono le stesse emozioni e sensazioni.
Il mondo virtuale offre numerosi vantaggi come potersi incontrare nello stesso posto senza la preoccupazione degli spostamenti, delle tempistiche, e magari farlo insieme ad altre migliaia di persone contemporaneamente con le quali poter interagire liberamente.
Un limite è quello di considerare il mondo digitale come una duplicazione di quello reale. Viene visto come un archivio nel quale spostare e replicare esperienze fisiche, senza capire che da un semplice strumento si è trasformato in un luogo nel quale vedersi, muovendoci in altre dimensioni ma restando immobili nella nostra. Gli ecosistemi del mondo digitale, hanno caratteristiche e potenzialità totalmente diverse da quelle insite nella nostra esperienza fisica, sono ambienti inesplorati che non conosciamo ancora.
#### *È possibile istruire una macchina a progettare, costruire e plasmare nuovi spazi digitali che vadano oltre la nostra esperienza nel mondo reale?*


## 02. Macchine creative
La **creatività** è una delle doti peculiari dell'Homo sapiens, qualcosa che ci definisce come specie; la capacità, a lungo ritenuta unica, di realizzare opere d'arte o trovare soluzioni innovative ai problemi e agli stimoli del mondo. 
Tuttavia, da qualche mese, il modello di linguaggio GPT3, si è dimostrato in grado di svolgere in maniera impeccabile una serie di compiti, compreso scrivere un romanzo, rendendo **impercettibile il confine tra umano e macchina.**

*Se tutte le esperienze, le passioni e le visioni che modellano l'immaginazione umana non sono altro che un 'codice', prima o poi una macchina riuscirà a penetrarlo.* - The Times

L’empatia è una variabile tipicamente e profondamente umana, un pezzo di creatività indispensabile che la rende rilevante indipendentemente dall’artefatto finale.  Proprio per questo motivo alcuni sostengono che alla base dell’operato delle macchine ci sarà sempre la creatività dell’uomo, ma ci è stato insegnato che anch’essa può essere sviluppata e allenata nel tempo grazie al pensiero laterale. 
#### *È possibile istruire una macchina ad essere creativa per avviare processi “mentali” che le rendano in grado di trovare soluzioni laterali a problemi o visioni future?*
