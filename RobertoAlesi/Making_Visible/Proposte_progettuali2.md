# Making Visible

## Machine Storming
### Machine learning come implemento per il processo creativo

La creatività è una delle doti peculiari dell'Homo sapiens, qualcosa che ci definisce come specie; la capacità, a lungo ritenuta unica, di realizzare opere d'arte o trovare soluzioni innovative ai problemi e agli stimoli del mondo. Tuttavia, negli ultimi anni, nuovi algoritmi e modelli di linguaggio, si sono dimostrati in grado di svolgere in maniera impeccabile una serie di compiti “creativi”, rendendo impercettibile il confine tra umano e macchina.

L’empatia rimane una variabile tipicamente e profondamente umana, un pezzo di creatività indispensabile che la rende rilevante indipendentemente dall’artefatto finale. Proprio per questo motivo alcuni sostengono che alla base dell’operato delle macchine ci sarà sempre la creatività dell’uomo, ma ci è stato insegnato che anch’essa può essere sviluppata e allenata nel tempo grazie al pensiero laterale.
